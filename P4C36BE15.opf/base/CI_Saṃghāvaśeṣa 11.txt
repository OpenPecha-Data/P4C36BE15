若復苾芻。若一若二若(17)多。與彼苾芻共爲伴黨。同邪違正隨順而住。(18)時此苾芻語諸苾芻言。大徳。莫共彼苾芻有(19)所論説。若好若惡。何以故。彼苾芻是順法律。(20)依法律。語言無虚妄。彼愛樂者。我亦愛樂。諸(21)苾芻應語此苾芻言。具壽。莫作是説。彼苾(22)芻是順法律。依法律。語言無虚妄。彼愛樂者。(23)我亦愛樂。何以故。彼苾芻非順法律不依法(24)律。語言皆虚妄。汝莫樂破僧。當樂和合僧。應(25)與僧和合。歡喜無諍。一心一説如水乳合。(26)大師教法令得光顯安樂久住。具壽。可捨(27)破僧惡見順邪違正勸作諍事堅執而住。諸(28)苾芻如是諫時。捨者善。若不捨者。應可再(29)三殷勤正諫。隨教應詰。令捨是事。捨者(502a1)善。若不捨者。僧伽伐尸沙

