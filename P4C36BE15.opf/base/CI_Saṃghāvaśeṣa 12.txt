若復衆多(2)苾芻。於村落城邑住。汚他家行惡行。汚(3)他家亦衆見聞知。行惡行亦衆見聞知。諸苾(4)芻應語彼苾芻言。具壽。汝等汚他家行惡(5)行。汚他家亦衆見聞知。行惡行亦衆見聞(6)知。汝等可去不應住此。彼苾芻語諸苾芻言。(7)大徳。有愛恚怖癡。有如是同罪。苾芻有驅者(8)有不驅者。時諸苾芻語彼苾芻言。具壽。莫作(9)是語。諸大徳。有愛恚怖癡。有如是同罪。苾芻(10)有驅者有不驅者。何以故。諸苾芻無愛恚怖(11)癡。汝等汚他家行惡行。汚他家亦衆見聞知。(12)行惡行亦衆見聞知。具壽。汝等應捨愛恚等(13)言。諸苾芻如是諫時。捨者善。若不捨者。應可(14)再三殷勤正諫。隨教應詰令捨是事。捨者善。(15)若不捨者。僧伽伐尸沙

