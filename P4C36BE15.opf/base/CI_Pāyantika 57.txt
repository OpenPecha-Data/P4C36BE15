(505b1)若復苾芻見有求寂。作如是語。我知佛所(2)説法。欲是障礙法者。習行之時非是障礙。(3)諸苾芻應語彼求寂言。汝莫作是語。我知佛(4)所説。欲是障礙法者。習行之時非是障礙。(5)汝莫謗世尊。謗世尊者不善。世尊不作是語。(6)世尊以無量門。於諸欲法説爲障礙。汝可棄(7)捨如是惡見。諸苾芻語彼求寂時。捨此事者(8)善。若不捨者。乃至二三隨正應諫。隨正應教。(9)令捨是事。捨者善。若不捨者。諸苾芻應語彼(10)求寂言。汝從今已去不應説言。如來應正等(11)覺是我大師。若有尊宿及同梵行者。不應隨(12)行。如餘求寂得與苾芻二夜同宿。汝今無是(13)事。汝愚癡人可速滅去。若苾芻知是被擯求(14)寂。而攝受饒益同室宿者。波逸底迦

